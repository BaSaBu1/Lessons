---
title: "Янз бүрийн бодлогууд"
format: html
lang: mn
---

## Бодлого $1$ (Konhauser 2013)

Бүхэл тоонуудын хоосон биш $S$ олонлогийг авч үзье. Хэрвээ ямар ч бүхэл $n$ тооны хувьд дараах гурван тооны аль нэг нь $S$-д багтдаг бол бүгд $S$-д багтдаг:

- $n$
- $2n + 9$
- $2n + 25$

Тэгвэл $S$ нь бүх бүхэл тоонуудын олонлог мөн үү?

## Бодлого $2$ (Konhauser 2013)

Тэгш өнцөгт координатын хавтгайд өгөгдсөн $A = (4, 0), B = (0, 3), C = (0, 0)$ цэгүүдийг холбосон $\triangle ABC$-г авч үзье. $P,Q$ цэгүүд нь $\triangle ABC$-ний тал дээр оршдог ба $PQ$ шулуун уг гурвалжны талбай болон периметрийг хагасаар нь хуваадаг. Тийм $P,Q$ цэгүүдийн бүх боломжит хосыг ол.

## Бодлого $3$ (Konhauser 2013)

$a_0$ нь эерэг рациональ тоо. Бүх бүхэл тоо $n \geq 0$-ийн хувьд, $k_n$ нь $a_n - \frac{1}{k_n} > 0$ байх хамгийн бага эерэг бүхэл тоо байг. Хэрэв $a_{n+1} = a_n - \frac{1}{k_n}$ бол хязгааргүй олон $n$-ийн хувьд $\frac{1}{a_n}$ тоо бүхэл байж чадах уу?

## Бодлого $4$ (Konhauser 2024)

<p align="center">
  <img src="fig1.png" width="300">
</p>

Тэгш өнцөгтийг хоёр шулуун шугамаар дөрвөн хэсэгт доор үзүүлсэнчлэн хуваав. Зураг дээрх тоонууд нь тухайн хэсгүүдийн талбай бол дөрөв дэх хэсгийн талбайг ол.

## Бодлого $5$ (Konhauser 2023)

$n$ нь эерэг бүхэл тоо. Хэрвээ $1, 2, 3, \dots, n$ тоонуудыг ямар нэгэн дарааллаар дараах нөхцөлүүдийг хангасан байхаар жагсааж болдог бол $n$-ийг **гоё тоо** гэе:

- Жагсаалтын эхний хоёр тооны дундаж бүхэл тоо
- Жагсаалтын эхний гурван тооны дундаж бүхэл тоо
- $\dots$ гэх мэтчилэн
- Жагсаалтын бүх $n$ тооны дундаж бүхэл тоо байдаг.

**Жишээ нь:** $n = 3$ нь гоё тоо юм. Хэрвээ $1, 3, 2$ гэж жагсаавал:

- Эхний хоёр тоо $1$ ба $3$-ийн дундаж нь $\frac{1+3}{2} = 2$ (бүхэл тоо)
- Уг гурван тоо $1, 3, 2$-ийн дундаж нь $\frac{1+3+2}{3} = 2$ (бүхэл тоо) болно.

Бүх **гоё тоо** $n$-ийг ол. 


---
