---
title: "Зуны бага сорилго №2.1"
subtitle: "І сорил: 2025 оны 8 сарын 1"
format: html
lang: mn
---

> Энэ сорилгыг **AIME II 2000** тэмцээний бодлогуудыг ашиглан зохиосон болно.

_Бодох хугацаа 3 цаг._  
_Бүх хариу нь 0-ээс 999 хүртэлх бүхэл тоо байна._  
_Бодлого бүр 1 оноотой._

---

### Бодлого 1

$$
\frac{2}{\log_4{2000^6}} + \frac{3}{\log_5{2000^6}}
$$
Энэ илэрхийллийг $m$ ба $n$ нь харилцан анхны эерэг бүхэл тоонууд байх $\frac{m}{n}$ хэлбэрт бичиж болно. Тэгвэл $m + n$-ийн утгыг ол.

---

### Бодлого 2

$x$, $y$ координат нь хоёулаа бүхэл тоо байх цэгийг торон цэг гэнэ.
Дараах гипербол дээр хэдэн торон цэг байрлах вэ?
$$
x^2 - y^2 = 2000^2
$$

---

### Бодлого 3

Дөчин ширхэг карт бүхий багцад дөрвөн $1$, дөрвөн $2$, ..., дөрвөн $10$ гэсэн картууд байв. Эдгээрээс ижил тоотой хоёр картыг (нэг хосыг) авч хаяжээ. Үлдсэн картуудаас санамсаргүй сонгогдсон хоёр карт хос байх магадлалыг $m/n$ гэе. Энд $m$ ба $n$ нь харилцан анхны эерэг бүхэл тоонууд бол $m + n$-ийн утгыг ол.

---

### Бодлого 4

Зургаан ширхэг эерэг сондгой хуваагч болон арван хоёр эерэг тэгш хуваагчтай хамгийн бага эерэг бүхэл тоог ол.

---

### Бодлого 5

Ялгаатай найман бөгж өгөгдсөн байв. Эдгээрээс таван бөгжийг нэг гарын дөрвөн хуруунд (эрхий хурууг оруулахгүй) зүүж болох бүх боломжит хувилбарын тоог $n$ гэе. Хуруу болгонд бөгж зүүх шаардлагагүй. Нэг хуруунд зүүсэн бөгжний дараалал хамаатай бол $n$-ийн тэгээс ялгаатай эхний гурван цифрийг ол.

---

### Бодлого 6

Трапецын нэг суурь нөгөө сууринаасаа $100$ нэгжээр урт. Хажуу талуудын дунджийг холбосон хэрчим нь трапецыг хоёр хэсэгт хуваах ба эдгээр хэсгүүдийн талбайн харьцаа $2 : 3$ байв.
Трапецыг хоёр тэнцүү талбайтай хэсэгт хуваадаг мөн сууриудтай параллель байх хажуу талуудыг холбосон хэрчмийн уртыг $x$ гэе.
Тэгвэл $x^2/100$-аас хэтэрдэггүй хамгийн их бүхэл тоог ол.

---

### Бодлого 7

Доорх тэгшитгэлийг авч үзье:
$$
\frac{1}{2!17!} + \frac{1}{3!16!} + \frac{1}{4!15!} + \frac{1}{5!14!} + \frac{1}{6!13!} + \frac{1}{7!12!} + \frac{1}{8!11!} + \frac{1}{9!10!} = \frac{N}{1!18!}
$$
$N/100$-аас бага хамгийн их бүхэл тоог ол.

---

### Бодлого 8

$ABCD$ трапецын хажуу тал $\overline{BC}$ нь $\overline{AB}$ ба $\overline{CD}$ сууриудад перпендикуляр бөгөөд диагональ $\overline{AC}$ ба $\overline{BD}$ нь мөн перпендикуляр байв.
Хэрвээ $AB = \sqrt{11}$, $AD = \sqrt{1001}$ бол $BC^2$-г ол.

---

### Бодлого 9

$z$ нь комплекс тоо ба дараах тэгшитгэлийг хангана гэж үзье:
$$
z + \frac{1}{z} = 2 \cos 3^\circ.
$$
Тэгвэл $z^{2000} + \frac{1}{z^{2000}}$-ээс их хамгийн бага бүхэл тоог ол.

---

### Бодлого 10

$ABCD$ дөрвөн өнцөгтөд тойрог багтсан ба энэ тойрог $\overline{AB}$-г $P$ цэгт, $\overline{CD}$-г $Q$ цэгт шүргэнэ.
Хэрвээ $AP = 19$, $PB = 26$, $CQ = 37$, $QD = 23$ бол багтсан тойргийн радиусын квадратыг ол.

---

### Бодлого 11

Адил хажуут трапец $ABCD$-ийн оройнуудын координатууд бүгд бүхэл тоо бөгөөд
$$A=(20,100), \quad D=(21,107).$$
Трапецын аль ч тал нь $x, y$ тэнхлэгүүдтэй параллель биш ба зөвхөн $\overline{AB}$ болон $\overline{CD}$ талууд хоорондоо параллель байв.
$\overline{AB}$ талын бүх боломжит налалтын коэффициентуудын нийлбэрийг $\frac{m}{n}$ гэж үзвэл $m + n$-ийг ол. Энд $m$ ба $n$ нь харилцан анхны эерэг бүхэл тоонууд.

---

### Бодлого 12

$A$, $B$, $C$ цэгүүд нь төв нь $O$, радиус нь $20$ нэгжтэй байх бөмбөрцгийн гадаргуу дээр оршино. 
$AB = 13$, $BC = 14$, $CA = 15$ гэж өгөгдсөн ба гурвалжин $ABC$-ээс бөмбөрцгийн төв $O$ хүртэлх зай нь
$$
\frac{m\sqrt{n}}{k}
$$
байв. Энд $m$, $n$, $k$ нь эерэг бүхэл тоонууд бөгөөд $m$ ба $k$ нь харилцан анхны, мөн $n$ нь ямар ч анхны тооны квадратад хуваагддаггүй.
$m + n + k$-ийн утгыг ол.

---

### Бодлого 13

Доорх тэгшитгэл яг хоёр бодит шийдтэй:
$$
2000x^6 + 100x^5 + 10x^3 + x - 2 = 0.
$$
Эдгээр шийдүүдийн нэг нь $\frac{m + \sqrt{n}}{r}$ хэлбэртэй. Энд $m$, $n$, $r$ нь бүхэл тоонууд бөгөөд $m$ ба $r$ нь харилцан анхны, мөн $r > 0$ гэж өгөгджээ.
$m + n + r$-ийн утгыг ол.

---

### Бодлого 14

Ямар ч эерэг бүхэл тоо $k$ нь цор ганц факториал суурьт илэрхийлэлтэй $(f_1, f_2, f_3, \ldots, f_m)$ байдаг. Үүнийг дараах байдлаар бичнэ:
$$
k = 1! \cdot f_1 + 2! \cdot f_2 + 3! \cdot f_3 + \cdots + m! \cdot f_m,
$$
энд $f_i$ нь бүхэл тоо бөгөөд $0 \le f_i \le i$, мөн $f_m > 0$ байна.
Дараах илэрхийллийн факториал суурьт илэрхийллийг $(f_1, f_2, f_3, \ldots, f_j)$ гэж үзье:
$$
16! - 32! + 48! - 64! + \cdots + 1968! - 1984! + 2000!
$$
Тэгвэл $f_1 - f_2 + f_3 - f_4 + \cdots + (-1)^{j+1} f_j$-ийн утгыг ол.

---

### Бодлого 15

Дараах тэнцэтгэлийг хангах хамгийн бага эерэг бүхэл тоо $n$-ийг ол:
$$
\frac{1}{\sin 45^\circ \sin 46^\circ} + \frac{1}{\sin 47^\circ \sin 48^\circ} + \cdots + \frac{1}{\sin 133^\circ \sin 134^\circ} = \frac{1}{\sin n^\circ}.
$$

---

